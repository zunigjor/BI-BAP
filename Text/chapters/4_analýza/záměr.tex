\section{Záměr}
%%%%%%%%%%%%%%%%%%%%%%%%%%%%
Nedostatek kvalitních zaměstnanců, velké množství telefonátů a administrativní práce během přezouvací sezóny pana Lávičku přesvědčili o potřebě moderního řešení. 

Největším problémem jsou telefonáty během samotného přezouvání. V současné době zákazníky na přezouvání objednává ručně, tedy zapisuje si je do zápisníku. To ho ruší od právě prováděné práce, proto by rád tento proces automatizoval a přenechal objednávání koncovým zákazníkům a systému.

Informace ze zápisníku na konci sezóny přepisuje do excelové tabulky, aby si udržoval přehled o svých zákaznících, jejich automobilech, pneumatikách, discích a službách. S tímto systémem je pan Lávička víceméně spokojený, jedná se o jednoduché řešení s jednoduchým rozhraním. Ale přiznává, že přepisování informací ze zápisníku do excelu ho stojí čas, který by mohl využít jinde.

Od pana Lávičky zazněly i další nápady. Rád by hromadně upozorňoval zákazníky na blížící se přezouvací sezónu, aby se objednali co nejdříve, a vyhnul se náporu telefonátů během sezóny. 

Zmínil i upozornění zákazníků na jejich rezervaci k přezutí. Zákazníci se často objednávali a nedostavili se, proto je začal majitel pokutovat.
