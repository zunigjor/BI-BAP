\section{Představení pneuservisu Láva Design}
%%%%%%%%%%%%%%%%%%%%%%%%%%%%
Pneuservis Láva Design je podnik zaměřený na majitele luxusních a sportovních vozů. Tento pneuservis provozuje pan Petr Lávička sám s občasnou výpomocí brigádníků během přezouvacích sezón. 

Svou pozici na trhu si udržuje díky konkurenčně nízkým cenám. Relativně nízký celkový počet a dostatek stálých zákazníků mu umožňuje s nimi jednat na osobní a přátelské úrovni.

Krom přezouvání kol patří mezi jeho činnosti služby uskladnění, čištění, oprav a prodej disků a pneumatik. 

Tyto služby poskytuje během pracovní doby od pondělí do pátku, od 9:00 do 18:00.

Největší nápor zákazníků pociťuje dvakrát do roka, a to hlavně během letních a zimních přezouvacích sezón. 

Tyto sezóny se odrážejí od zákona č. 361/2000 Sb., o silničním provozu, §40a, ten stanovuje povinnost použít zimní pneumatiky v období od 1. listopadu do 31. března.

Z tohoto důvodu letní sezóna začíná od konce března a trvá zhruba dva měsíce. Zimní sezóna začíná zhruba měsíc až dva před 1. listopadem. Kvůli nedochvilnosti některých řidičů nápor často pokračuje i během listopadu.

Pan Lávička poskytuje služby nejen svým stálým zákazníkům ale občas i běžným zákazníkům z ulice. Celkem během jedné sezóny obslouží okolo 300 zákazníků.

Pneuservis nemá žádné webové stránky a tak všichni zákazníci, kteří jeho služeb využívají, přichází buď z ulice, nebo se spoléhá na \uv{word-of-mouth} marketing, při kterém se informace o pneuservisu šíří mezi zákazníky.

V současné době vede evidenci informací pomocí fyzických zápisníků a excelové tabulky, kterou vyplňuje po sezóně.
