\section{Alternativní řešení}
%%%%%%%%%%%%%%%%%%%%%%%%%%%%
Pro některé problémy, se kterými se nyní pan Lávička potýká, existují i jiná řešení.
%%%%%%%%%%%%%%%%%%%%%%%%%%%%
\subsection{Google Sheets a Reservatic}
Během schůze s majitelem a IT odborníkem zazněl nápad o použití systému Google Sheets a rezervačního systému, jako je například systém Reservatic.

Tato implementace sice automatizuje proces objednávání zákazníků, ale neřeší žádné další problémy pneuservisu.

Ačkoli se jedná o poměrně primitivní řešení, bylo by stále potřeba vyřešit duplicity v datech, která pneuservis v současné excelové tabulce má. Krom těchto dat by také bylo potřeba nakonfigurovat systém Reservatic, aby se systémem Google Sheets spolupracoval. 

Vývoj tohoto řešení by se pohyboval v rámci jednoho až dvou týdnů. Při ceně 500 Kč/h za vývojářskou práci by se cena tohoto řešení pohybovala v rozmezí \textbf{10--20 tisíc Kč}.

Do této ceny není potřeba započítávat cenu za Google Sheets a Reservatic, protože služba Reservatic nabízí základní verzi zdarma. \cite{ReservaticPricing}

V porovnání s implementací na platformě Salesforce, se jedná o velmi jednoduché řešení, které má jediný cíl, automatizovat objednávání zákazníků.
%%%%%%%%%%%%%%%%%%%%%%%%%%%%
\subsection{Systém na míru}
Dalším řešením by mohl být systém na míru. Vývoj takového systému \uv{od nuly} by značně prodloužil čas trávený návrhem a implementací.

Předpokládám, že by se systém stavěl na třívrstvé architektuře. Ta vyžaduje zaměřit se na výběr technologií, vývoj databáze, vývoj backendu a frontendu.

Trvání vývoje tohoto systému by s vysokou pravděpodobností přesahovalo čas vývoje na platformě Salesforce. Nemluvě o testování a opravách chyb.

Součástí dodání takového systému by měla být i následná podpora, která by pneuservis stála další peníze.

Takovýto vývoj by mohl přinést podobné funkcionality jako systém vytvořený na platformě Salesforce. 

Systém by byl více \uv{na míru} pneuservisu Láva Design, ale tato vlastnost by se odrazila v ceně, která by oproti současnému řešení, byla \textbf{výrazně vyšší}.
